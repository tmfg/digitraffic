---
hero-image: locomotive-cab
title: Julia
intro: Julia on erityisesti rautatieharrastajien tarpeisiin kehitetty palvelu, joka näyttää avoimesta rajapinnasta junien aikataulut ja kulkutiedot.
logo: julia/julia-logo.png
developer:
  - Teemu Sirkiä
traffictype: Rautatieliikenne
environment: Verkkoselain (mobiilioptimoitu)
language: Suomi (FIN)
price: Ilmainen
download-url: https://julia.dy.fi
feedback-url:
---

Julia on erityisesti rautatieharrastajien tarpeisiin kehitetty palvelu. Alkuperäisessä muodossaan se oli tarkoitettu junahavaintojen merkitsemiseen, mutta rautatieliikenteen avoimen datan julkaisun jälkeen palvelua on laajennettu merkittävästi.

![Julia tarjoaa erityisesti rautatieharrastukseen junien aikatauluja]({{ site.baseurl }}{{ "/img/julia/julia-mainos.png" }})

Juliasta löytyy tiedot myönnetystä ratakapasiteetista eli junien aikataulut sekä reaaliaikainen tilannetieto junaliikenteestä. Juliassa on kattavat hakutoiminnot haluttujen junien etsimiseen sekä erilaisia näkymiä junaliikenteen seurantaan. Esimerkiksi junanäkymässä voi seurata yksittäisen junan kulkua ja graafisesta aikataulusta on helppo hahmottaa koko rataosan aikataulurakenne. Reaaliaikanäkymässä graafinen aikataulu myös päivittyy junien liikkuessa näyttäen rataosan todellisen liikennetilanteen. Junabongailun helpottamiseksi Julia lähettää myös tietyt ehdot täyttävistä uusista aikatauluista sekä haluttujen junien liikkeistä hälytyksiä käyttäjien sähköpostiin tai mobiililaitteeseen.

![Julia on optimoitu eri kokoisille näytöille]({{ site.baseurl }}{{ "/img/julia/julia-laitteet.png" }})

Merkittävä osa käyttäjistä käyttää palvelua mobiililaitteilla, joten palvelun näkymät mukautuvat responsiivisesti näytön kokoon, jolloin palvelua on sujuvaa käyttää niin tietokoneella, tabletilla kuin kännykälläkin. 